**ΕΡΓΑΣΤΗΡΙΟ 2:**

**Unix Tutorial**

Σκοπός του εργαστηρίου αυτού είναι να έλθουμε σε επαφή με βασικές
εντολές του Unix και την μεταγλώττιση προγραμμάτων C (με χρήση του
μεταγλωττιστή gcc).

Για να οργανώσουμε τα αρχεία μας, τα τοποθετούμε σε καταλόγους. Κάθε
κατάλογος μπορεί να περιέχει είτε αρχεία, είτε άλλους καταλόγους που
τους λέμε και υποκαταλόγους του αρχικού. Όλα ξεκινούν από έναν αρχικό
κατάλογο που λέγεται και ρίζα “/”. Για παράδειγμα, η δόμηση του
συστήματος αρχείων στο μηχάνημα που έχετε συνδεθεί είναι ως εξής:

Όταν εργαζόμαστε σε ένα σύστημα, βρισκόμαστε σε έναν κατάλογο που
θεωρείται ο τρέχων κατάλογος. Για παράδειγμα όταν συνδεόμαστε σε ένα
μηχάνημα μέσω του Putty, αυτόματα βρισκόμαστε στον αρχικό μας κατάλογο:
/home/users/stdXXYYY. Για να αναφερθούμε τώρα σε κάποιον άλλο κατάλογο
έχουμε δύο τρόπους:

-   Είτε με απόλυτο μονοπάτι, ξεκινώντας από την ρίζα, για παράδειγμα:
    /home/users/std06342

-   Είτε με σχετικό μονοπάτι, σε σχέση με τον τρέχοντα κατάλογο. Για
    παράδειγμα, αν ο τρέχων κατάλογος είναι ο /home, τότε σχετικό
    μονοπάτι σε αυτόν είναι το users/std06342. Επίσης σε σχέση με τον
    τρέχοντα κατάλογο, υπάρχουν και οι ειδικοί κατάλογοι:

    -   .. : Είναι συνώνυμο του γονικού καταλόγου (Για παράδειγμα, αν
        τρέχων κατάλογος είναι ο /home/users/std06342, τότε με ..
        αναφερόμαστε στον κατάλογο /home/users).

    -   . : Είναι συνώνυμο του τρέχοντος καταλόγου

Εδώ να τονίσουμε ότι τα ονόματα που χρησιμοποιούνται στους καταλόγους
και στα αρχεία είναι case-sensitive, δηλαδή το όνομα καταλόγου «Psounis»
είναι διαφορετικό από το όνομα καταλόγου «psoUnis». Αυτό είναι ένα
γενικότερο χαρακτηριστικό του Unix, βέβαια. Όλα τα ονόματα που
χρησιμοποιούμε, όχι μόνο για καταλόγους και αρχεία, αλλά και για εντολές
του λειτουργικού ή εντολές μέσα σε διάφορα βοηθητικά προγράμματα (π.χ.
κειμενογράφους) είναι case-sensitive.

Θα μελετήσουμε τώρα ένα πακέτο εντολών του Unix, που θα μας φανεί
χρήσιμο για να διαχειριστούμε τα αρχεία μας, να γράψουμε προγράμματα C,
να τα μεταγλωττίσουμε και να τα εκτελέσουμε.

Για τον λόγο αυτό θα διαβάζουμε την σύνταξη των εντολών[^1] και θα τις
χρησιμοποιούμε αναλόγως με το ζητούμενο στόχο. Ακολουθήστε βήμα-βήμα το
παρακάτω σενάριο:

1\. Εμφανίστε τα περιεχόμενα του καταλόγου /usr/include.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή ls εμφανίζει τα περιεχόμενα καταλόγων.</p>
<p>Σύνταξη:</p>
<ul>
<li><p>ls : Εμφανίζει τα περιεχόμενα του τρέχοντος καταλόγου</p></li>
<li><p>ls ονομα_καταλόγου: Εμφανίζει τα περιεχόμενα του καταλόγου με
όνομα ονομα_καταλόγου, που έχει δοθεί είτε απόλυτα (από root) είτε
σχετικά (από τρέχοντα κατάλογο)</p></li>
</ul>
<p>Χρήσιμες επιλογές:</p>
<ul>
<li><p>–a : Εμφανίζει τα κρυφά αρχεία (αρχεία που αρχίζουν από
τελεία)</p></li>
<li><p>–l : Εμφανίζει εκτεταμένες πληροφορίες για τα περιεχόμενα του
καταλόγου (δικαιώματα, μέγεθος, ημερομηνία τροποποίησης κ.λ.π.)</p></li>
</ul>
<p>Χρήση μεταχαρακτήρων (ταιριάζουν τμήμα ονόματος αρχείου ή καταλόγου
με τα διαθέσιμα)</p>
<ul>
<li><p>* : Ταιριάζει με κανέναν ή περισσότερους χαρακτήρες</p></li>
<li><p>? : Ταιριάζει με ακριβώς έναν χαρακτήρα</p></li>
</ul>
<p>Παραδείγματα χρήσης μεταχαρακτήρων:</p>
<ul>
<li><p>ls *t : Εμφάνισε τα αρχεία ή περιεχόμενα καταλόγων που το όνομα
τους τελειώνει σε “t”.</p></li>
<li><p>ls ??z8 : Εμφάνισε τα αρχεία ή περιεχόμενα καταλόγων που το όνομά
τους έχει 4 γράμματα και τα δύο τελευταία είναι “z8”</p></li>
</ul></td>
</tr>
</tbody>
</table>

2\. Εμφανίστε το πλήρες όνομα του τρέχοντος καταλόγου.

|     |                                                                 |
|-----|-----------------------------------------------------------------|
|     | Η εντολή pwd εμφανίζει το πλήρες όνομα του τρέχοντος καταλόγου. |

3\. Δημιουργήστε κάτω από τον τρέχοντα κατάλογο ένα νέο κατάλογο με
όνομα myWork.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή mkdir δημιουργεί τον κατάλογο που της δίνουμε σαν
παράμετρο.</p>
<p>Συνταξη:</p>
<p>mkdir ονομα_καταλόγου</p></td>
</tr>
</tbody>
</table>

4\. Μεταβείτε σε αυτόν τον νέο κατάλογο.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή cd χρησιμοποιείται για την μετάβαση σε έναν
κατάλογο.</p>
<p>Σύνταξη:</p>
<ul>
<li><p>cd cat_name: Μεταβαίνει στον κατάλογο cat_name κάτω από τον
τρέχοντα κατάλογο</p></li>
<li><p>cd cat_path: Μεταβαίνει στον κατάλογο που ορίζεται από το απόλυτο
ή σχετικό μονοπάτι cat_path</p></li>
</ul>
<p>Ειδική χρήση:</p>
<ul>
<li><p>cd : Μεταβαίνει στον αρχικό μας κατάλογο</p></li>
</ul></td>
</tr>
</tbody>
</table>

5\. Αντιγράψτε στον κατάλογο αυτό το πηγαίο αρχείο
\~iphw/samples/mysin.c

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή cp χρησιμοποιείται για την αντιγραφή αρχείων ή
καταλόγων</p>
<p>Σύνταξη:</p>
<p>cp όνομα νέο_όνομα</p>
<p>cp όνομα κατάλογος_προορισμού</p>
<p>Επιλογές:</p>
<ul>
<li><p>–i : Εμφανίζει ένα μήνυμα ελέγχου, όταν το αρχείο υπάρχει ήδη
στον προορισμό και πρέπει να αντικατασταθεί.</p></li>
<li><p>–R : Αντιγράφει τον κατάλογο όνομα μαζί με όλα τα περιεχόμενα του
(αρχεία, υποκαταλόγους) σε κατάλογο με όνομα νέο_ονομα.</p></li>
</ul></td>
</tr>
</tbody>
</table>

6\. Δημιουργήστε το εκτελέσιμο αρχείο mysin από το πηγαίο αρχείο που
μόλις αντιγράψατε.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Ο μεταγλωττιστής gcc χρησιμοποιείται για τη μεταγλώττιση πηγαίων
αρχείων σε εκτελέσιμα.</p>
<p>Σύνταξη:</p>
<p>gcc –o εκτελέσιμο πηγαίο_αρχείο</p>
<p>Επιλογές:</p>
<ul>
<li><p>–lm : Ενσωμάτωση της μαθηματικής βιβλιοθήκης</p></li>
</ul></td>
</tr>
</tbody>
</table>

7\. Τρέξτε το εκτελέσιμο αυτό.

8\. Αντιγράψτε στον τρέχοντα κατάλογο το πηγαίο αρχείο
\~iphw/samples/mymain.c

9\. Αντιγράψτε στον τρέχοντα κατάλογο το αντικειμενικό αρχείο
\~iphw/samples/myfunct.o

10\. Μεταγλωττίστε το πηγαίο αρχείο mymain.c στο αντίστοιχο
αντικειμενικό αρχείο.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Ο μεταγλωττιστής gcc χρησιμοποιείται για την μεταγλώττιση πηγαίων
αρχείων σε αντικειμενικά</p>
<p>Σύνταξη:</p>
<p>gcc –c πηγαίο_αρχείο.c : Παράγει το αντικειμενικό αρχείο με όνομα
πηγαίο_αρχειο.o</p></td>
</tr>
</tbody>
</table>

11\. Συνδέστε το αντικειμενικό αρχείο που κατασκευάσατε και το
αντικειμενικό αρχείο myfunct.o δημιουργώντας το εκτελέσιμο αρχείο
myprog.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Ο μεταγλωττιστής gcc χρησιμοποιείται για την σύνδεση
αντικειμενικών αρχείων σε ένα εκτελέσιμο</p>
<p>Σύνταξη:</p>
<p>gcc –o εκτελέσιμο αντικ_αρχείο1 αντικ_αρχείο2 ....</p></td>
</tr>
</tbody>
</table>

12\. Εκτελέστε το myprog και ακολουθήστε τις οδηγίες που θα εκτυπωθούν.

13\. Διαγράψτε όλα τα αρχεία που δημιουργήσατε καθώς και τον κατάλογο
myWork.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή rm χρησιμοποιείται για τη διαγραφή αρχείων ή
καταλόγων</p>
<p>Σύνταξη για διαγραφή αρχείων:</p>
<p>rm όνομα_αρχείου (χρήση και μεταχαρακτήρων)</p>
<p>Σύνταξη για διαγραφή καταλόγων (μαζί με όλα τα περιεχόμενά τους):</p>
<p>rm –r ονομα_καταλόγου</p>
<p>Επιλογές:</p>
<ul>
<li><p>–i : Εμφανίζει μήνυμα επιβεβαίωσης διαγραφής του αρχείου ή του
καταλόγου.</p></li>
</ul></td>
</tr>
</tbody>
</table>

14\. Αντιγράψτε στον τρέχοντα κατάλογο το αρχείο stdio.h από τον
κατάλογο /usr/include

15\. Μετονομάστε το αρχείο που αντιγράψατε σε Mystdio.h

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή mv χρησιμοποιείται για τη μετονομασία ή μετακίνηση
αρχείων ή καταλόγων</p>
<p>Σύνταξη:</p>
<p>mv αρχικό_ονομα τελικό_όνομα</p>
<p>mv αρχικό_όνομα καταλογος_προορισμού</p>
<p>Επιλογές:</p>
<ul>
<li><p>–i : Εμφανίζει μήνυμα ελέγχου εφόσον υπάρχει ήδη το αρχείο στον
προορισμό και πρέπει να αντικατασταθεί.</p></li>
</ul></td>
</tr>
</tbody>
</table>

16\. Εμφανίστε στην οθόνη τα περιεχόμενα του αρχείου αυτού.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή cat χρησιμοποιείται για την εμφάνιση των περιεχομένων
αρχείων</p>
<p>Σύνταξη:</p>
<p>cat όνομα_αρχείου</p>
<p>Επιλογές:</p>
<ul>
<li><p>–n : Εμφανίζει αρίθμηση στις γραμμές του αρχείου</p></li>
</ul></td>
</tr>
</tbody>
</table>

17\. Δημιουργήστε στον τρέχοντα κατάλογο ένα κενό αρχείο με όνομα
.my_file (προσέξτε την τελεία στην αρχή του ονόματος).

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή touch χρησιμοποιείται για τη δημιουργία κενών
αρχείων.</p>
<p>Σύνταξη:</p>
<p>touch όνομα_αρχείου</p></td>
</tr>
</tbody>
</table>

18\. Εμφανίστε τα δικαιώματα προστασίας του αρχείου αυτού και ό,τι άλλες
χρήσιμες πληροφορίες μας δίνει το λειτουργικό σύστημα για αυτό.

19\. Αλλάξτε τα δικαιώματα προστασίας έτσι ώστε εσείς (ο ιδιοκτήτης του)
να έχει όλα τα δικαιώματα προστασίας (ανάγνωσης, εγγραφής και
εκτέλεσης), τα μέλη της ομάδας στην οποία ανήκει το αρχείο να έχουν
δικαιώματα ανάγνωσης και εκτέλεσης και οι υπόλοιποι να έχουν μόνο
δικαίωμα ανάγνωσης.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή chmod χρησιμοποιείται για τον καθορισμό των δικαιωμάτων
προστασίας ενός αρχείου</p>
<p>Σύνταξη:</p>
<p>chmod XYZ όνομα_αρχείου</p>
<p>όπου X, Y, Z είναι οκταδικοί αριθμοί από το 0 έως το 7 που καθορίζουν
τα δικαιώματα του ιδιοκτήτη, της ομάδας και των υπολοίπων
αντίστοιχα.</p>
<p>Τα δικαιώματα προκύπτουν αν γράψουμε τον αριθμό σε δυαδική μορφή,
όπου το 1<sup>ο</sup> bit καθορίζει το δικαίωμα ανάγνωσης, το
2<sup>ο</sup> bit το δικαίωμα εγγραφής και το 3<sup>ο</sup> bit το
δικαίωμα εκτέλεσης.</p></td>
</tr>
</tbody>
</table>

20\. Εμφανίστε πάλι τα δικαιώματα προστασίας του αρχείου .my_file (και
τις άλλες πληροφορίες).

21\. Εμφανίστε όλα τα αρχεία του τρέχοντος καταλόγου, μαζί με τα
δικαιώματα προστασίας (και τις άλλες πληροφορίες), μη
συμπεριλαμβανομένων των αρχείων που το όνομά τους αρχίζει από τελεία.

22\. Το ίδιο με το προηγούμενο, αλλά να συμπεριληφθούν και τα αρχεία που
το όνομά τους αρχίζει από τελεία.

23\. Μέσω της εντολής man ενημερωθείτε σχετικά με τις δυνατότητες της
εντολής grep.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η εντολή man εμφανίζει πληροφορίες για την σύνταξη εντολών.</p>
<p>Σύνταξη:</p>
<p>man όνομα_εντολής</p></td>
</tr>
</tbody>
</table>

24\. Χρησιμοποιείστε την εντολή grep για να βρείτε μέσα στο αρχείο
/usr/include/stdlib.h τις γραμμές που περιλαμβάνουν το κείμενο size.

25\. Επαναλάβετε την προηγούμενη εντολή αλλά να κάνετε ανακατεύθυνση της
εξόδου της στο αρχείο grepout.txt

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η ανακατεύθυνση εξόδου σε αρχείο γίνεται με την ακόλουθη
σύνταξη:</p>
<p>Εντολή &gt; ονομα_αρχείου</p></td>
</tr>
</tbody>
</table>

26\. Συνδυάστε με κάποιον τρόπο τις εντολές ls και grep για να βρείτε
στον τρέχοντα κατάλογο αρχεία στα οποία ο ιδιοκτήτης έχει δικαιώματα
ανάγνωσης και εγγραφής, αλλά όχι εκτέλεσης και όλοι οι υπόλοιποι δεν
έχουν κανένα δικαίωμα.

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η σωλήνωση της εξόδου ενός προγράμματος στην είσοδο ενός άλλου,
γίνεται με την ακόλουθη σύνταξη:</p>
<p>Πρόγραμμα | Πρόγραμμα</p></td>
</tr>
</tbody>
</table>

27\. Αντιγράψτε στον τρέχοντα κατάλογο το πηγαίο αρχείο
\~iphw/samples/capitalize.c δημιουργήστε το αντίστοιχο εκτελέσιμο και
τρέξτε το με ανακατεύθυνση της εισόδου από το ίδιο το πηγαίο αρχείο
capitalize.c στέλνοντας την έξοδο (πάλι με ανακατεύθυνση) στο αρχείο
CAPITALIZE.c

<table>
<colgroup>
<col style="width: 28%" />
<col style="width: 71%" />
</colgroup>
<tbody>
<tr class="odd">
<td></td>
<td><p>Η ανακατεύθυνση εισόδου και εξόδου γίνεται με την ακόλουθη
σύνταξη:</p>
<p>Εντολή &lt; Αρχείο_για_είσοδο &gt; Αρχείο_για_έξοδο</p></td>
</tr>
</tbody>
</table>

28\. Δοκιμάστε να μεταγλωττίσετε το αρχείο CAPITALIZE.c. Μην ανησυχείτε
όμως αν δεν μπορεί να μεταγλωττιστεί (γιατί άραγε;)

**ΠΑΡΑΡΤΗΜΑ:** Δημιουργία λογαριασμού στο GitHub και σύνδεσή του με το
λογαριασμό στο εργαστήριο.

Για τις ανάγκες του μαθήματος, ένα από τα εργαλεία που θα
χρησιμοποιήσουμε είναι το git καθώς και η cloud based υπηρεσία GitHub.
To git αποτελεί ένα εργαλείο που μας βοηθάει στη διαχείριση των εκδόσεων
του πηγαίου κώδικα των προγραμμάτων που γράφουμε. Η υπηρεσία GitHub
αποτελεί ένα on-line αποθετήριο για το git που είναι ελεύθερα διαθέσιμο.

**Δημιουργία λογαριασμού στο GitHub**

Για να αποκτήσουμε λογαριασμό στην υπηρεσία GitHub (αν δεν έχουμε ήδη)
θα πρέπει να πραγματοποιήσουμε εγγραφή. Ανοίγουμε έναν browser και
πληκτρολογούμε τη διεύθυνση: <https://github.com/join>

Στη φόρμα που θα εμφανιστεί συμπληρώνουμε τα στοιχεία μας, λύνουμε το
πρόβλημα επιβεβαίωσης που θα μας ζητηθεί και πατάμε Create account.

<img src="img/media/image1.png"
style="width:3.83333in;height:3.55347in" />

Στη συνέχεια θα μας αποσταλεί ένα επιβεβαιωτικό email στη διεύθυνση που
δηλώσαμε με έναν κωδικό επιβεβαίωσης τον οποίο θα πρέπει να εισάγουμε
για να ολοκληρωθεί η δημιουργία του λογαριασμού μας.

<img src="img/media/image2.png"
style="width:3.55556in;height:1.83194in" />

Όταν εισάγουμε τον κωδικό επιβεβαίωσης ολοκληρώνεται η διαδικασία και ο
λογαριασμός μας στο GitHub είναι έτοιμος προς χρήση.

**Σύνδεση του λογαριασμού μας στο εργαστήριο με το λογαριασμό μας στο
GitHub**

Για να μπορούμε να χρησιμοποιήσουμε το GitHub ως αποθετήριο όταν
εκτελούμε την εντολή git στα μηχανήματα του εργαστηρίου linux, θα πρέπει
να δημιουργήσουμε ένα ζεύγος κλειδιών αυθεντικοποίησης και να το
ορίσουμε ως έμπιστο στην υπηρεσία GitHub.

1\.

<table>
<colgroup>
<col style="width: 6%" />
<col style="width: 93%" />
</colgroup>
<tbody>
<tr class="odd">
<td></td>
<td><p>Η δημιουργία του κλειδιού γίνεται με την εντολή ssh-keygen, όπως
φαίνεται παρακάτω</p>
<p>linux12:~&gt;ssh-keygen</p>
<p>Generating public/private rsa key pair.</p>
<p>Enter file in which to save the key
(/home/users/sdi2300432/.ssh/id_rsa):</p>
<p>Created directory '/home/users/sdi2300432/.ssh'.</p>
<p>Enter passphrase (empty for no passphrase):</p>
<p>Enter same passphrase again:</p>
<p>Your identification has been saved in
/home/users/sdi2300432/.ssh/id_rsa</p>
<p>Your public key has been saved in
/home/users/sdi2300432/.ssh/id_rsa.pub</p>
<p>The key fingerprint is:</p>
<p>SHA256:ZrTR5shMQ/y+WdCAs4R4eK442P54WsCRCW1zOlWYsxY
sdi2300432@linux12</p>
<p>The key's randomart image is:</p>
<p>+---[RSA 3072]----+</p>
<p>|.. *.o.. |</p>
<p>| .+oE +.=.. |</p>
<p>| .+= B .=+oo |</p>
<p>| .o.o .=.Bo . |</p>
<p>| oo+ . S... |</p>
<p>|. +.. o . . |</p>
<p>| . .. + |</p>
<p>| .o. o |</p>
<p>| o+. |</p>
<p>+----[SHA256]-----+</p></td>
</tr>
</tbody>
</table>

2\.

<table>
<colgroup>
<col style="width: 6%" />
<col style="width: 93%" />
</colgroup>
<tbody>
<tr class="odd">
<td></td>
<td><p>Εκτυπώνουμε τα περιεχόμενα του αρχείου <strong>που περιέχει το
public key</strong> με την εντολή cat</p>
<p>linux12:~&gt;cat .ssh/id_rsa.pub</p>
<p>ssh-rsa
AAAAB3NzaC1yc2EAAAADAQABAAABgQDLVHLGnzFEqkFqUizJQ/ILdmVtKpV8goIMo+vlb2AEySALQnfsvES1KaIOseIwatx1CSwUzbUrE41yXK47PfU1vZ0D4H4MvsvDuMiGLbuKAwogyKpc+Gx4EyNTsQqKvM2l/uYlH/p1B+b/6Pi7P7hwDUXN6PPmyViXAjrjFyb4mwbPldxwDLYA0FwvMgb/Mk5q6iJKO2RhkQOm1PtVdWcg+Y6i/VVLyj9gBZVOdCelDPZZBZcIGkCC9ZLo35+LcDjtfrQC+hFNlCzdrOIUkHyAgtkXp8cR8ZAAUVr1sFXVlP9QXOTQqB6wWieclvj65t4s3UW0BoYlrPRz+c4FIUVw4BID5Qt8OWEUwlYmq4h+OactociwLg1CNUU2o82OfmCHIPlsU+YnSoFxUUUGwhimMnItWd7XD07Oc2M5w3o2ITaERdYwTZ9zFo1guj66DYnJXqIhr9KifpFY3XoI2D35gyMdWU2pr/ABrxGLV2e6avIvYZ8RNteQuQETSr+OTKM=
sdi2300432@linux12</p></td>
</tr>
</tbody>
</table>

3\. Έπειτα πρέπει να εισάγουμε το παραπάνω κλειδί στο GitHub. Όντας
συνδεδεμένοι με το λογαριασμό που έχουμε στο github.com , πατάμε το
εικονίδιο στην πάνω δεξιά γωνία, και στο μενού που θα ανοίξει επιλέγουμε
το «Settings».

<img src="img/media/image3.png" style="width:3.76736in;height:2.35in" />

Στη συνέχεια επιλέγουμε το «SSH and GPG keys» και πατάμε την επιλογή
«New SSH Key», όπως φαίνεται παρακάτω:

<img src="img/media/image4.png"
style="width:3.74444in;height:2.46875in" />

Τέλος συμπληρώνουμε ένα όνομα, κάνουμε copy-paste το κλειδί από το βήμα
2 και πατάμε «Add SSH Key»

<img src="img/media/image5.png"
style="width:4.56528in;height:3.08403in" />

4\. Ρύθμιση των παραμέτρων του git

<table>
<colgroup>
<col style="width: 6%" />
<col style="width: 93%" />
</colgroup>
<tbody>
<tr class="odd">
<td></td>
<td><p>Εκτελούμε τις παρακάτω εντολές, αντικαθιστώντας στα αντίστοιχα
σημεία τη διεύθυνση email μας καθώς και το όνομά μας με λατινικούς
χαρακτήρες:</p>
<p>git config --global user.email <em>sdi2300432@di.uoa.gr</em></p>
<p>git config --global user.name "Christos Dokimopoulos”</p></td>
</tr>
</tbody>
</table>

Είμαστε πλέον έτοιμοι να χρησιμοποιήσουμε το git!

[^1]: Ένα ιδιαίτερα χρήσιμο κείμενο, με περαιτέρω τρόπους σύνταξης
    εντολών, πέρα από αυτές που θα αξιοποιήσουμε σήμερα, μπορούν να
    βρεθούν εδώ:
    [http://cgi.di.uoa.gr/\~ip/Unix.pdf](http://cgi.di.uoa.gr/~takis/Unix.pdf)